## CAP 9 - I meccanismi di protezione dell'innovazione

Le imprese devono decidere se e come proteggere le proprie innovazioni tecnologiche. I meccanismi di protezione aiutano l'impresa ad **mantenere il controllo sull'innovazione** ed appropriarsi delle rendite che genera. A volte NON proteggere l'innovazione può portare un'adozione più veloce della tecnologia aumentandone così la probabilità di evolversi in standard dominante. I meccanismi di protezione hanno **efficacia molto diversa a seconda del settore**. E'importante notare che sebbene a volte convenga NON attuare meccanismi di protezione, una volta che l'impresa rinuncia al controllo di una tecnologia è molto difficile, se non impossibile, riguadagnarlo.


Con **appropriabilità** si intende la capcità dell'impresa di acquisire e mantenere per sé le rendite generate dai propri processi innovativi, il **grado di appropriabilità** è invece il grado di facilità e rapidità con cui i concorrenti riescono ad imitare l'innovazione. Il **grado di imitabilità** invece è funzione sia della natura della nuova tecnologia, sia dell'efficacia dei meccanismi di protezione adottati.

### Brevetti

Un brevetto protegge un'invenzione. Il brevetto concede a chi l'ha ottenuto il **diritto esclusivo** di realizzare l'invenzione e di disporne secondo le condizioni stabilite dalla legge. Il brevetto è diverso a seconda della categoria di cui "fa parte". Le **categorie** sono:

- invenzioni industriali
- modelli di utilità
- disegni e modelli
- nuove varietà vegetali
- topografie di prodotti a semiconduttori

Perchè un'invenzione sia brevettabile deve avere i seguenti **requisiti**:

- sia un oggetto brevettabile
- novità
- attività inventiva (non ovvietà)
- applicabilità industriale
- descritto in modo chiaro e completo

**Perchè brevettare?** Brevettando si acquisicono vantaggi significativi. Si acquisisce una **solida posizione di mercato**, a cui corrispondono profitti più alti grazie anche alla consessione di **licenze d'uso**. Diminuiscono i rischi di contraffazione e si possono **contrastare legalmente i contraffattori**. Avendo un brevetto l'impresa acquisisce un'**immagine positiva**, ciò porta anche ad un aumento delle probabilità di ottenere contributi finanziari.

**Strategie brevettuali**. In genere si brevetta allo scopo di:

- commercializzare invenzione
- concedere licenze d'uso
- restringere opzioni ai concorrenti
- **patent trolling**

**Cosa non è brevettabile?**

- Scoperte, teorie scientifiche, metodi matematici
- piani, principi e metodi di attività intellettuale e il **software**
- la presentazione di informazioni
- metodi di diagnosi, chirurgici e terapeutici
- creazioni estetiche
- scoperta di sostanze disponibili in natura


### Marchi commerciali e di servizio

Un marchio commerciale (**trademark**) è costituito da una parola, una frase, un simbolo, un disegno o qualsiasi elemento distintivo (anche udito e/o olfatto) della provenienza di un **bene**.
Un marchio di servizio (**service mark**) è un marchio che contraddistingue il fornitore di un **servizio**.

**Perchè marchiare?** Le imprese ricorrono ai marchi come **strumento di identificazione** dell'origine del prodotto e di definizione delle sue qualità a garanzia sia del produttore sia dei consumatori. Permette quindi di essere riconosbili e non confusi con altri.

La registrazione di un marchio concede all'impresa il diritto esclusivo al suo uso e dovrebbe evitare che i concorrenti utilizzino emblemi simili che possano generare confusione nel consumatore.


### Copyright
E' una protezione sulle opere **soggette a diritto d'autore**. Sono soggette a copyright le opere di carattere creativo che appartengono alle scienze, letteratura, musica, teatro, cinematografia, architettura.

Il copyright è automaticamente garantito nel momento in cui un'opera presenti i requisiti necessari, non occorre nessun tipo di registrazione.

### Il segreto industriale
Il segreto industriale è rappresentato da informazioni di proprietà esclusiva di un'impresa, ignote all'esterno. I segreti industriali non hanno tutte le restrizioni dei brevetti. Affinchè l'informazione venga considerata come segreto industriale:

- deve generare un vantaggio distintivo (economico) per l'impresa
- deve conservare il proprio valore rimanendo segreto



### Sistemi propretari e sistemi aperti
I sistemi proprietari (**wholly proprietary system**) sono basati sul possesso esclusivo della tecnologia da parte dell'impresa e su una strategia di protezione

Nei sistemi aperti (**wholly open system**), invece la tecnologia adottata non è protetta legalmente ed è liberalmente accessibile ad altri produttori. 

In realtà la maggior parte delle tecnologie si trova in situazione intermedie rispetto ai due estremi sopra citati.



